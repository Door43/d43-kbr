====== 25. Sheexaano Yesuusin Pphiree Beego ======

{{https://api.unfoldingword.org/obs/jpg/1/en/360px/obs-en-25-01.jpg}}

Yesuusi bi afaalleetoye gubb bekkech, Yaafe Ayaano biin barahooch daammiye, aroochaanoo aabbe areddoonaa aabbe xumoonon coommiye. Aroochee Sheexaanoo Yesuusi waan waa'i axaaxoon bi shuunemmon pphirehe.

{{https://api.unfoldingword.org/obs/jpg/1/en/360px/obs-en-25-02.jpg}}

“Yeerichi Bushoo ne gaata, hini xaqqeena'on koshon tunebote! gete!”i'i Sheexaanoo Yesuusin pphirehe.

{{https://api.unfoldingword.org/obs/jpg/1/en/360px/obs-en-25-03.jpg}}

Yesuusiyoo, “Asho Yeerichi noonoochee kechii beeti qaaro bullinani, kosho ikkeetona beetaachemmone getaa Yaafe Macaafooch kooreetone”i'i wochiye.

{{https://api.unfoldingword.org/obs/jpg/1/en/360px/obs-en-25-04.jpg}}

Aroochee Sheexaanoo Yesuusin Yaafe Kechi cillooch daamii'i, “Yeeri neen boonoshi quyemmoyich bi maraakeena'on ne waan deejjemmone; ne baatoonona xaqqo bi yexaachemmoyich, boonoshi kishoona neen tiijjemmina'one getaa Yaafe Macaafooch kooreetone. Ebich Yeerichi Bushoo ne gaata, eke, hiniichee dugulla awureeree kindibe!” iye.

{{https://api.unfoldingword.org/obs/jpg/1/en/360px/obs-en-25-05.jpg}}

Tunebaani Yesuusi, Yeeri qaarooche kaacci getona Sheexaanooch “Hini Sheexaanoocho! Ta aafoochee wohe! Ne Doono Yeerich goyinnebe! Bi ikkeetoyich baach maddebe! getaa Yaafe Macaafooch kooreetone”i'i wochiye.

{{https://api.unfoldingword.org/obs/jpg/1/en/360px/obs-en-25-06.jpg}}

Aroochee sheexaano Yesuusich “showee toommooch beeti aageteena'o bullinaa boonoshi oogee yiiroonon bekkii'i, taach yitta'a ne goyinne gaata, eboshi bullin neech immemmo taane” iye.

{{https://api.unfoldingword.org/obs/jpg/1/en/360px/obs-en-25-07.jpg}}

Yesuusiyoo, “Hini Sheexaanoocho! Ta aafoochee wohe! Ne Doono Yeerich goyinnebe! Bi ikkeetoyich baach maddebe! getaa Yaafe Macaafooch kooreetone” iye.

{{https://api.unfoldingword.org/obs/jpg/1/en/360px/obs-en-25-08.jpg}}

Yesuusi Sheexaanoochi pphiroyich womeeyaanone, ebich Sheexaanoo giisheche wottoyich Yesuusin qajjii hammiye. Arooye gubb maraakeena'o waa'i Yesuusich maddeheete.

//Yaafe Macaafe Kiino:- Maatiyoosi 4:1-11, Mariqoosi 1:12-13, Luqaasi 4:1-13//
