====== 22. Yowannis Shiijjo ======

{{https://api.unfoldingword.org/obs/jpg/1/en/360px/obs-en-22-01.jpg}}

Yeeri shiichii'i bi asheena'oyich bi gettito bi maraakeena'onaa bi keemechina'onane. Tunebaani amoonona boonoshich bi getaanoon 400 nato beshehe. Diqqoona ikke maraakoo Zakkaariyasi getteebeeti ikke geeno waan Yeerichi wochoon yechii'i waahe. Zakkaariyasinaa bi michee Elsabeexina Yeerin shattiibeeti asheena'one, tunebaani Elsabeexi bushiishoon shimo hakkaaneene.

{{https://api.unfoldingword.org/obs/jpg/1/en/360px/obs-en-22-02.jpg}}

Maraakoo Zakkaariyaasin, “Zakaariyaaso! Shattaahine! Yeeri ne corootiti corootoon waayetone. Ne mechee Elsabeexi anaami bushoon neech shemmine; bi shigoonoo <Yowannisi> getiree shigiiyemmo neene. Shiijjeyaanoon bi indee maacooch beechi, Yaafe Ayaanoona ceennemmone. Doono Yeerich maddeya beddimmi aagetoon qanniiyemmone” iye. Zakkaariyaasi, “Ebin amoona ariiyehote? Ta gaata geeneto taane; ta mecheyoo geenetine” iye.

{{https://api.unfoldingword.org/obs/jpg/1/en/360px/obs-en-22-03.jpg}}

Maraakoo Zakkaariyaasich, “Hini mishiraachoon neech ta bechemmoyich Yeeri taan ne waan wochetone, ta getteti qaaroon iberiyaache ne itoyich, bushoo shiijjemmi wottoon yibbaatoon hakkaachemmo neene” iye. Zakkaariyaasi bekkech yibbaatoo mawiihe. Ebichi hillooch maraakoo Zakkaariyaasi waane bari'i hammiye. Zakkaariaasiyoo bi kexooch wottehe, bi mecheyo xifahan.

{{https://api.unfoldingword.org/obs/jpg/1/en/360px/obs-en-22-04.jpg}}

Elsabeexi shiritte agene yeeqefee tunaa bi beehoba, aroobe maraako diqqoona Maariyami getteeti Elsabeexi xibee waan waa bekkehe. Maariyami gidiiree bi tunetoyich Yooseef getteeti uroyich maakkeehan. Maraakoo, “Maariyame! Ebin waayebe! Yeqqeferee anaami bushoon shiyemmi neene; bi shigoonoo Yesuusi getiree shigiiyemmi neene. Biyoo oogoo tunemmone; Beshoo Yeerichi Bushoo getteeyemmone; Biyoo bulli yemeenoon taatemmone” iye.

{{https://api.unfoldingword.org/obs/jpg/1/en/360px/obs-en-22-05.jpg}}

Maariyami “anaamona danaa ariyaache; ebi aabichiree tunehe?” iya'a echahan. Maraakoo, “Yaafe Ayaano ne toommooch woyemmone; Beshoo Yeerichi giidoo ne toommooch yiiremmone; ebich wotta ne shiyemmi bushoo Yeerichi Bushoo getteeyemmone” iye. Maariyamiyoo ebi bi getoon iberiyaa'a deqqahan.

{{https://api.unfoldingword.org/obs/jpg/1/en/360px/obs-en-22-06.jpg}}

Maraakoo Maariyamich bi yibbaattetoye gubb Maariyami bekkech Elisabeexin hammaa ciinnahan. Elisabeexi Maariyami diggiyoon bi waayehoba, Elisabeexichi bushoo bi maace daggoochaa capphiye. Gutteena'o Yeeri boonoshich shuuneti mooyoyich tookkii'i emiriyeete. Maariyami Elisabeexin keejje agenoon bi ciinnetoye gubb bi kexooch wottaa waahan.

{{https://api.unfoldingword.org/obs/jpg/1/en/360px/obs-en-22-07.jpg}}

Elisabeexi bi anaami bushoon bi shiyetoye gubb, Zakkaariyaasinaa Elisabeexina maraakoo boonoshi gettitoommon gaggeroon Yowannisii'i shigiiheete. Arooba Yeeri Zakkaariyaasi noono wochinnon bi yibbaateemmon daaggiye. Arooba Zakaariyasi, “bi asheena'on bi gabitoyich Isra'eelee Nuggushoo Doono Yeeri galleteebe! Wotta hini gaggeroocho! Boonoshi axaaxoyich maaroon aabichi dano boonoshi hakkemmo gaata asheena'oyich gettemmi Beshoo Yeerichi keemecho getteeyemmo neene!” iye.

//Yaafe Macaafe Kiino:- Luqaasi 1//
