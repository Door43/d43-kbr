====== 12. Isra'eeleena'o Gibitse Keyo ======

{{https://api.unfoldingword.org/obs/jpg/1/en/360px/obs-en-12-01.jpg}}

Isra'eeleena'o Gibitse boonoshi kechitoyich oogeton emiriyeete. Illa ebiye bekk guunina'o tooneena'one, gibenikkeeti showeechoo hammiibeetina'one! Gibitsena'o Isra'eeleena'oyich aachoona birewoona, bare aaxi qiiceena'onon geddi'i boonoshi echeti mooyo bullin boonoshi imma Gibitse kichiyeete. Yeeri toommooch boonoshi mulloon too'iiti bare yareena'o Isra'eeleena'ona tookkii kechiyeete.

{{https://api.unfoldingword.org/obs/jpg/1/en/360px/obs-en-12-02.jpg}}

Yeeri areddoon boonoshi aaf hammibeeti genjje giimboomi quboona, xumoon boonoshi aaf hammibeeti genjje giimboomi qaaqqee bekkoona yaabiye. Yeeri bulli aaboon boonoshina tookkii bi tunetoyich boonoshi hammiibee goor yaabiye. Tuniyo boonoshin qaawiibeeti mooyo biin dabboo baachiye.

{{https://api.unfoldingword.org/obs/jpg/1/en/360px/obs-en-12-03.jpg}}

Giishecho yagitoye gubb, Farooninaa bi ashena'ona boonoshi gaboon shaddii'i Isra'eeleena'o wochinnoon guuno boonoshi tunemmon qaawiyeete. Yeeri ikketi iberee Nuggushoo bi tunoon asheena'o boonoshi ciinnemoyich, wotta Doono Yeeri Farooninaa bi nuggusheena'onoye beshe giiddecho tunoon boonoshi xiishemmoyich Faroonichi gaboon manjjoo tuniihe.

{{https://api.unfoldingword.org/obs/jpg/1/en/360px/obs-en-12-04.jpg}}

Ebich Faroonina bi gine naayina'ona wochinnoon Isra'eeleena'on guuno tuniyemmoyich dabbi yookkiyeete. Isra'eeleena'o Gibitse gine naayina'o wommon boonoshi ciinihoba, Farooni gine naayina'onaa Ceelle Bahare gutte dagg qoqqaanooch boonoshi gimon ariiheete. Oogeeton boonoshi shattitoyich, “Gibits showooch maasho aalleteenane barahoochaa no qitemmoyich noon ne deebeto?”i'i Muusi toomooch cookiyeete.

{{https://api.unfoldingword.org/obs/jpg/1/en/360px/obs-en-12-05.jpg}}

Muusi Isra'eeleena'oyich “Shattaahote! Kuppheree neexebote! Doono Yeeri ittoshi qoodoon koyemmone;” iye. Arooche Doono Yeeri Muusich ishichiye:- “Asheena'o qaxiremmoyich baach gete! iye. Arooche Yeeri Gibitseena'o Isra'eeleena'on ciinon boonoshi hakkaachemoyich qubee giimboon Isra'eeleena'onaa Gibitseena'ona dagg geddiye.

{{https://api.unfoldingword.org/obs/jpg/1/en/360px/obs-en-12-06.jpg}}

Yeeri Muusich bahare toommooch bi kishoon bi yaggemmonaa aacon bi qoodiyemmonoyich gettiye. Aroochee Yeeri baharee daggona shuu'e beshe woretoo tunemmoyich aacon yongoo yoochinaa qanninooch gabi bi neechemmon tuniihe.

{{https://api.unfoldingword.org/obs/jpg/1/en/360px/obs-en-12-07.jpg}}

Isra'eeleena'o aaco boonoshi yoochinaa qanninooch duuhochoommon neexeechaa shuu'i showoona qaxiriyeete.

{{https://api.unfoldingword.org/obs/jpg/1/en/360px/obs-en-12-08.jpg}}

Arooche Yeeri Isra'eeleena'o muriccii hammon Gibitseena'o beegemmoyich quboon boonoshi beshe woretoochee damba tiijjiye. Ebich Gibitseena'o gubbaa dabbi yookka kuxiyeete.

{{https://api.unfoldingword.org/obs/jpg/1/en/360px/obs-en-12-09.jpg}}

Ebina baharee daggi shuu'i beshe woretoona Isra'eeleena'on dabbiyeete, tunebaani Yeeri Gibitseena'o boonoshi xuuxemmonaa boonoshi gaari gengeena'o showoona xaaqqeere cuchemmonon tuniihe. “Doono Yeeri Isra'eeleena'ochi qoodoon noonna koyeeniye bi beeto; ebich boonoshi waanee woci wohone” ii cookkeeheete.

{{https://api.unfoldingword.org/obs/jpg/1/en/360px/obs-en-12-10.jpg}}

Isra'eeleena'o baharoon digoona boonoshi kimmitoye gubb Doono Yeeri Muusich bi kishoon baharee toommooch wochinnoon bi yaggemmon gettiye. Muusiyoo ebin bi tuniihoba aaco Gibitsee gine naayina'o toommooch wotte'i aafichoommon tunehe. Gibitsee ginechina'o toomooch aaco wottee guuppe'i bullin qooxxiye.

{{https://api.unfoldingword.org/obs/jpg/1/en/360px/obs-en-12-11.jpg}}

Isra'eeleena'o Gibitseena'o qitoon boonoshi ciinihoba Doono Yeerin iberiiheete, Muusiyoo Yeeri keemecho bi tunoon iberiiheete.

{{https://api.unfoldingword.org/obs/jpg/1/en/360px/obs-en-12-12.jpg}}

Wotta Yeeri Isra'eeleena'on qitoonaa guchitinonooche bi wodiitoyich oogeton emiriyeete! And Yeerich maddoyich biichetina'o tuneheete. Isra'eeleena'o Yeeri Gibitse ginechina'ooche boonoshin bi wodiitoyich andire boonoshi wudoon oogiyoonaa Yeerin galletoyich meeti shoddoon shoddeheete.

{{https://api.unfoldingword.org/obs/jpg/1/en/360px/obs-en-12-13.jpg}}

Yeeri Gibitseena'o toommooch abichii'i wudoon bi immonaa guuno tunooche bi wodiyoonon boonoshi shalligemmoyich nati naton beshe baaroon boonoshi baariyemmon Isra'eelena'oyich gettiye. Bachaalli bagee baaddon guurii'i shito giyaani koshon mamona emiriyeete.

//Yaafe Macaafe Kiino:- Keyi Macaafo 12:33-15:21//
