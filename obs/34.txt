====== 34. Yesuusi Bare Shahiyeena'on Dojjiye ======

{{https://api.unfoldingword.org/obs/jpg/1/en/360px/obs-en-34-01.jpg}}

Yesuusi Yeeri taateechon bare meeti shaahiyeena'on dojjiye. Ishichiino iye, “Shimaajji taatittine ebiyoommine; asho bi goyooch shookkiti shanaafee aafoon shaahiyaane. Aree bare maayi yaroo bulliyee giishecheene.”

{{https://api.unfoldingword.org/obs/jpg/1/en/360px/obs-en-34-02.jpg}}

“tunebaani shanaafee mixi bi dicihoba shimaayoona yoobbiibeeti kafeena'o waa'i bi atooch kotoon boonoshi hakkimmi wottoon daaddeexi maayeena'o bulliye beshe tunehane”.

{{https://api.unfoldingword.org/obs/jpg/1/en/360px/obs-en-34-03.jpg}}

Yesuusi bare shaahiyoon ishichii gettiye:- “Shimaajji taatittine ikke ure bukoo tiyimmi wottoon daamma'a keejje qunnee buddinoona tookkaa xiriqqaa'a bi kotiiti bukee shittoon shaahiyaane”.

{{https://api.unfoldingword.org/obs/jpg/1/en/360px/obs-en-34-04.jpg}}

“Wotta shimaajji taatittine ikke uro goyee daggoochee bi daneti aacheeti aaxxe qiicoommine. Bare uro ebi qiicoon danee'i wochii aachiye. Emiroona qitiibee hammii biich beeto bullin kemmi'i are goyoon kemehe.

{{https://api.unfoldingword.org/obs/jpg/1/en/360px/obs-en-34-05.jpg}}

“Wotta shimaajji taatittine ikke giixecho kemeya qaawiti aaxxe gatiyechi macacikkiti inqoon shaahiyaane. Inqee giixecho bi danehoba hammii biich beeto bullin kemmi'i hini are inqoon kemehe.”

{{https://api.unfoldingword.org/obs/jpg/1/en/360px/obs-en-34-06.jpg}}

Arooye gubb Yesuusi boonoshi de'e shuunoona yebanee bareena'on hoxeebeeti asheena'ochi mooyon gettiye. “Gutte asheena'o corootiya Yaafee Kexooch hammiyeete. Boonoshiyoo ikkoo Farisoo, ikkoo gabiyee guudoone” iye.

{{https://api.unfoldingword.org/obs/jpg/1/en/360px/obs-en-34-07.jpg}}

“Farisoo Yaafee Kexooch neexeechii ishichi'i corootiye; ‘Yeero! Bare asho bullichoommon, boggecho, xumme moochechonaa shuni maayechona, oohee hini gabiyee guudoommonoo tuno ta qajjetoyich, neen galletehoye.”

{{https://api.unfoldingword.org/obs/jpg/1/en/360px/obs-en-34-08.jpg}}

“Shabaattee daggooch gutte wottoon coomaa beeto taane; ta danaa beeto bulliichee aashire kishoochee ikke kishoon neech kichaa beeto taane”i'i corootiye.

{{https://api.unfoldingword.org/obs/jpg/1/en/360px/obs-en-34-09.jpg}}

“Wotta hini are gabiyee guudo Yaafee Kexooch neexeebeetina'oyee wohooch neexehe. Bi aafoon kaama tiijji'i shimaajj ciinaanoone. Tunebaani bi getoon qicciibee, ‘Yeero! Axaaxechi taan maaribe!’ iibee Yeerin qollehe.”

{{https://api.unfoldingword.org/obs/jpg/1/en/360px/obs-en-34-10.jpg}}

Aroochee Yesuusi ishichiye, “Iberoon ittoshich gettooye, Yeeri ohe gabiyee guudochi corootoon waayee'i cadiqo neene iye. Faarisoochi Corootoon shunaanoone. Yeeri bi qelloon oogii beeto bullin giishiihe; bi qelloon giishii beeto bullin oogiihe”.

//Yaafe Macaafe Kiino:- Maatiyoosi 13:31-33, 44-46; Maariqoosi 4:30-32; Luqaasi 13:18-21, 18:9-14//
