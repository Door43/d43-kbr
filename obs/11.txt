====== 11. Beshee Baaro ======

{{https://api.unfoldingword.org/obs/jpg/1/en/360px/obs-en-11-01.jpg}}

Isra'eeleena'on bi gawukkoo qayi gaata ashoonaa gijjoonochi qaabbe anaamo bullin wuxemmo bi tunoon Yeeri Faroonich meeqeqiye. Farooni ebin bi waayehoba, ando waayoonaa Yeerich de'a getonon qajjiye.

{{https://api.unfoldingword.org/obs/jpg/1/en/360px/obs-en-11-02.jpg}}

Yeeri bi mulloon bi toommooch too'iiti ashi qabbe anaami bushoo bullin bi wodeemmi gommon qanniihe. Kechi asho bulli xalle bagee baaddoon kaacii'i guuriye.

{{https://api.unfoldingword.org/obs/jpg/1/en/360px/obs-en-11-03.jpg}}

Yeeri Isra'eeleena'oyich bachaalli bagee baaddoochi damoon boonoshi kechi kellooch boonoshi huuttemmon, meenon shittoo giyaani koshonaa boonoshi kaate maayemmon gettiye. Wotta boonoshi maahoba Gibitse keyoyich boonoshi qanniyemmon gettiye.

{{https://api.unfoldingword.org/obs/jpg/1/en/360px/obs-en-11-04.jpg}}

Isra'eeleena'o Yeeri boonoshich bi gettitoommon bulli mooyon tuniiheete. Xummi qeellimooch Yeeri Gibitse showoo bullina beshee'i anaamoo tunetii qaabbo bullin wuxiye.

{{https://api.unfoldingword.org/obs/jpg/1/en/360px/obs-en-11-05.jpg}}

Isra'eeleena'o bullichi kello damoon huuttetone, ebich Yeeri kexina'on beshee hammiye. Kexooch beeti asho bulli wodiye. Isra'eeleena'o bagee baaddoochi damee naboona wodiyeete.

{{https://api.unfoldingword.org/obs/jpg/1/en/360px/obs-en-11-06.jpg}}

Gibitsena'o Yeeri toommooch boonoshi mulloon too'iyaanena'one, bi getoonoo ceechaanena'one. Ebich Yeeri boonoshi kexon besheyaano bi tunetoyich Gibitse qaabbe anaamo bullin wuxiye.

{{https://api.unfoldingword.org/obs/jpg/1/en/360px/obs-en-11-07.jpg}}

Cuye kexooch cuchetoochee tiijjii'i Faroon kexooch beddaaha beeti Gibitsee qaabbe anaamo bulli qitiye. Boonoshi muushenoochee tiyitona Gibits beeti meeti asheena'o eeppii cookkii beeheete.

{{https://api.unfoldingword.org/obs/jpg/1/en/360px/obs-en-11-08.jpg}}

Aroobee xum Farooni Muusinaa Aarooninon ceeggii'i, “Isra'eelena'on yeshiree tiyi hambote!” iye.

//Yaafe Macaafe Kiino:- Keyi Macaafo 11:1-12:32//
