====== 7. Yeeri Yaaqoobin diiriye ======

{{https://api.unfoldingword.org/obs/jpg/1/en/360px/obs-en-07-01.jpg}}

Bushiisheenaꞌo diccii boonoshi oogetoyee gubb, Yaaqobi bi indeena tookii tunoon shunniye. Tunebaani Eesayi kubbooch heechiibeeti, aricheti aaddoo tunehe. Ribiqi Yaaqobin shunnahan; tunebaani Yisaaqi Eesayin shunniye.

{{https://api.unfoldingword.org/obs/jpg/1/en/360px/obs-en-07-02.jpg}}

Ikke areddoon Eesayi kubbee wottee bi waahoba oogeton shaacehe. Eesayi Yaaqobin “Oogeton shaacaa maraateto taane. Kaateree ebi ne qanniiti maayoochee giishechoon taach ne imaa mamona” iye. Yaaqobiyoo “Shiichiree ne qaabbittinoon taach kemichibe!” iye. Ebich Eesayi wogeꞌi, bi qaabbittinoon Yaaqobich kemmiye. Arooba Yaaqobi Eesayich koshonaa michiyee woxoonon immiye.

{{https://api.unfoldingword.org/obs/jpg/1/en/360px/obs-en-07-03.jpg}}

Yisaaqi diiroon Eesayich imma qaawiye. Tunebaani ebin bi tuniyooye aaf Ribiqinaa Yaaqoobina Yisaaqin mariyeete. Yaaqoobi Eesayin shaahii'i Yisaaq waan giddehe. Yisaaqi geene bi iitoyich bi aafo ciinon hakkaanoone. Ebich Yaaqoobi Eesayichi tahoon tahee'i, emishee gooqqoon bi qettoonaa bi kishoonooch geddii'i Yisaaqi waan giddee biin mariye.

{{https://api.unfoldingword.org/obs/jpg/1/en/360px/obs-en-07-04.jpg}}

Yaaqobiyoo bi nihoo waan waa'i, “Taabbo!” iye. “Ta, ne gutenee bushoo Eesayi taane. Taan ne diiremmoyich waato taane” iye. Yisaaqi emishee eexon shafee'i, bi tahee cinnoono shiiqe'i Eesayinei'i diiriye.

{{https://api.unfoldingword.org/obs/jpg/1/en/360px/obs-en-07-05.jpg}}

Eesayi bi qaabbitine wojjoonaa diiroonon bi daamitoyich, Yaaqoobin shixxiye, bi mulloona “Ta nihoo and qitiya bedditone. Eefoyee gubb ta manoo Yaaqobin wuxemmo taane” ii gabiye.

{{https://api.unfoldingword.org/obs/jpg/1/en/360px/obs-en-07-06.jpg}}

Tunebaani Ribiqi Eesayi gabiton waayahan. Ebich biinaa Yisaaqina boonoshi xibeena'ona tookki bi beeyemmoyich wohi showooch Yaaqoobin daachiiheete.

{{https://api.unfoldingword.org/obs/jpg/1/en/360px/obs-en-07-07.jpg}}

Yaaqoobi meeti naton Ribiqi xibeena'ona tookkii beehe. Ebiyooba mechee shaaggii'i 12 anaami bushiishoonaa 1 mache busheenon shiihe. Yeeri biin oogeton gaanniihe.

{{https://api.unfoldingword.org/obs/jpg/1/en/360px/obs-en-07-08.jpg}}

Yaaqoobi Kanaani hiye naton bi kottetoye gubb bi kechi ashoona, bi maddechinaonaa bi gijjeena'o bullina tookki Kanaane showooch wotteya kuxxiye.

{{https://api.unfoldingword.org/obs/jpg/1/en/360px/obs-en-07-09.jpg}}

Yaaqobi, Eesayi andoo taan wuxoyich gaboo qayaanoonei'i bi mulloona gabii shatiye. Ebich Eesayich wojjoo tunii'i meeti miimon daachiihe. Miimina'on deebiti Yaaqobi gaddireteena'o “Ne guuno Yaaqobi ebi miimina'on neech deejjitone, biyoo katinon woyemmone” iyeete.

{{https://api.unfoldingword.org/obs/jpg/1/en/360px/obs-en-07-10.jpg}}

Eesayi batti wonna Yaaqoobin maarito bi tunetoyich wochinnon danoyich guttiyona emiriyeete. Yaaqobi Kanaane showooch digoona kottehe. Aroochee Yisaaqi qitaa Yaaqobinaa Eesayina biin duukkiyeete. Yeeri Abrahamich bi giiti gibenikkee wogo and Yisaaqi waane Yaaqobi waan beshehe.

//Yaafe macaafe kiino:- Halloo 25:27-33:20//
