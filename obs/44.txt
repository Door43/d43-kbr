====== 44. Pheexiroosinaa Yowannisina Boonoshin Qolleebeeti Ashoon Wdiiheete ======

{{https://api.unfoldingword.org/obs/jpg/1/en/360px/obs-en-44-01.jpg}}

Ikke areddoon Pheexiroosinaa Yowannisina Yaafee Kexooch hammii beeheete. Yaafee Kechi kellooch boonoshi shaggihoba gijjoon qolleebeeti bi indee maacoochee baata yesho tunee shiijjeti ikke uroon beeggiyeete.

{{https://api.unfoldingword.org/obs/jpg/1/en/360px/obs-en-44-02.jpg}}

Pheexiroosi baata yeshe uroon manjii ciinnii'i, “Neech ta immemmi gijjoo amoona aalloone; tunetaa taach beeton immemmo taane. Yesuus shigoona tiyiree sha'abe!” iye.

{{https://api.unfoldingword.org/obs/jpg/1/en/360px/obs-en-44-03.jpg}}

Bekkech Yeeri baata yeshe uroon wodiihe, biyoo shaaddee, capphiibee Yeerin galleto yechiye. Yaafe kechi gayee dagg beeti asheena'o woriganeheete.

{{https://api.unfoldingword.org/obs/jpg/1/en/360px/obs-en-44-04.jpg}}

Asheena'o woditi uroon beega bekkech waa kiceeheete. Ppheexiroosiyoo ishichiye, “Hini uro woditoyich amoyichiye ittoshi woriganeebeeto? No hajjee giidoona oohee no de'a shuunoona wodiyaano noone. Bekki hini uroon wodiito Yesuusi giidoonaa bi immiibeeti mullee too'iyoonane.”

{{https://api.unfoldingword.org/obs/jpg/1/en/360px/obs-en-44-05.jpg}}

“Roome ukkurooyich Yesuusin bi wuxemmoyich gettito ittoshine. Kashee shimboon wuxiyote, tunetaa Yeeri biin qitii duukketina'o daggoochee kiche. Ittoshi tuniibee echeti mooyo ittoshich gimo bi qayenoona, Masiihi xuuxoon bi beeggemmonaa qitemmona bi tunoon shiichi'i keemechina'o gettito ittoshina ceenniye. Illa Yeeri ittoshi axaaxoon hidiree bi wokkiiyemmoyich, ittoshi axaaxee gommoochee and Yeer waan wottebote!”

{{https://api.unfoldingword.org/obs/jpg/1/en/360px/obs-en-44-06.jpg}}

Yaafe kechi ukkureena'o Ppheexiroosinaa Yowannisina boonoshi yibbaatee beetona oogeton ippeheete. Ebich yechii'i cuyee kexooch gechiiheete. Tunebaani meeti asheena'o Ppheexiroosichi qaaroon waaye'i iberiiheete, boonoshi mulloon Yesuusi toommooch too'iitina'ochi haddoo uuche hum bedo tunehe.

{{https://api.unfoldingword.org/obs/jpg/1/en/360px/obs-en-44-07.jpg}}

Dechara Ayihudee ukkureena'o, Pheexiroosinaa Yowannisinon bare ukkureena'o aafooch deebiyeete. Pheexiroosinaa Yowannisinon “koni giidoona oohee koni shigoonane hini bi baatoo yesheti uroon ittoshi wodiito?”i'i echeheete.

{{https://api.unfoldingword.org/obs/jpg/1/en/360px/obs-en-44-08.jpg}}

Pheexiroosi ishichii wochiye:- “Hini uro Masiihi Yesuus shigoona wodi'i ittoshi aafooch neexetone. Ittoshi Yesuusin yooddihote, tunebaani Yeeri qitii duukketina'o daggoochee biin kichiye! Ittoshi bi waan wotteyaano ittoshine, tunebaani Yesuusi giidoona tuno qayigaata bare gommona wodo aalloone!”

{{https://api.unfoldingword.org/obs/jpg/1/en/360px/obs-en-44-09.jpg}}

Pheexiroosinaa Yowannisina aafo kupphe'i boonoshi yibbaatoon beeggi'i keqqiyeete, ebiyoo bushittinooche doyo dane'i dicaanena'o boonoshi tunoon ciino boonoshi hakkitochiye. Tunebaani arooba hini asheena'o Yesuusina tookkii boonoshi beemoon shalligi daneheete. Pheexiroosinaa Yowannisina toommooch boonoshi miichetoye gubb gawukkii daachiiheete.

//Yaafe Macaafee Kiino:- Mishiraachechina'ochi Shuuno 3:1-4:22//
