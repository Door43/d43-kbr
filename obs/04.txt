====== 4. Yeeri Abrahaamina tookkii bi giiti wogo ======

{{https://api.unfoldingword.org/obs/jpg/1/en/360px/obs-en-04-01.jpg}}

Aalliyee aaco besheti meeti natoye gubb asheena'o showee toommooch wottee meetiyeete. Bulliyoo ikke noonoona yibbaate beeheete. Yeeri boonoshich bi gettitoommon showoona ceenon qajjiichi ikke xaa'ooch kicee'i katamoon shuuneheete.

{{https://api.unfoldingword.org/obs/jpg/1/en/360px/obs-en-04-02.jpg}}

Boonoshiyo oogeton geecechina'onaa Yeeri boonoshich gettiti mooyon aaxiyaane asheena'one. Ebiyeeno wotta shimaayooch shagonei'i genjje dilaaloonon shuunooch giyiheete. Yeeriyoo ebi asheena'o gondoon shuunoona boonoshi qaxiroon ciinniye. Ebiyee beshiti axaaxoono shuuno hakkii beeheete.

{{https://api.unfoldingword.org/obs/jpg/1/en/360px/obs-en-04-03.jpg}}

Ebich Yeeri boonoshi noonoon bare meeti bariti noonooch shaddii'i showee toommo bulliich shaciye. Shuuneyaa boonoshi kottiti katamee shigo Baabiloon getteehe. Ebi shigee biishoo usheeto oohe tamboo getone.

{{https://api.unfoldingword.org/obs/jpg/1/en/360px/obs-en-04-04.jpg}}

Balle natoye gubb Doono Yeeri Abrami getteeti ikke urooyich ishichiye:- “Ne showoochee, ne xibeenaꞌo waanee, ne nihoochi kexoochee keyiree, neech ta bekkiyemmi showooch hambe! Aroochaa neen diireemmo taane, oogeti aagetoon neen tuniyeemmo taane; ne shigoonoo aricheto tuniyemmo taane. Neen diirimmon diiremmo taane; neen uppimmon uppemmo taane;

{{https://api.unfoldingword.org/obs/jpg/1/en/360px/obs-en-04-05.jpg}}

Abraamiyoo Yeerich de'ai'i bi mechee Saarayin, bi guuninaꞌo bullinaa bi yaappho bullinon yechiꞌi, Yeeri biich bekkiiti Kanaanee showooch hammiye.

{{https://api.unfoldingword.org/obs/jpg/1/en/360px/obs-en-04-06.jpg}}

Abraami Kanaanee showooch bi shagihoba , Doono Yeeri Abraamich bekkeꞌi, “Hini showoon neennaa ne shiijjereenaꞌoyich immemmo taane” iye. Abraamiyoo arooch kotehe.

{{https://api.unfoldingword.org/obs/jpg/1/en/360px/obs-en-04-07.jpg}}

Ikke areddoon Abraami Nuggushoo Yeerich maddeebeeti Meleekitsedeqi getteeti qaabbe Yeeri qeeshoon danehe. Biyoo ishichii Abraamin diiriye:- “Shimaayoonaa showoonon halliti, Beshi Nuggushoo Yeeri Abraamin diiribe. Abraamiyoo biich beeto bulliichee aashiroochee ikke kishoon Meleekitsedeqich immiye.

{{https://api.unfoldingword.org/obs/jpg/1/en/360px/obs-en-04-08.jpg}}

Meeti nato bi beshetaanoona Abraaminaa Saraayina andoo bushoo shiyaanoon beeheete. Yeeri wochinnoon Abraamich bushoo shiyemmonaa bi yaroo shimaajji xojjenoyichoommon meettemmona bi tunoon gibenikkoon immiye. Abraamiyoo Yeeri immiti gibenikkoon iberiihe. Abraami Yeeri gibenikkoon bi iberiitoyich kaamoo tunee'i haddeehe.

{{https://api.unfoldingword.org/obs/jpg/1/en/360px/obs-en-04-09.jpg}}

Yeeri Abraamina tookki wogoon giihe. Wogo gutte asheena'o daggooch tunee beeti gibenee qaaroone. Yeeri Abraamin ‹‹ne gutenoochee kechemmi, ne hajjee bushoon neech immemmo taane; ne yareena'oyichoo Kanaane showoon immemmo taane›› iye. Tunebaani ebiyooba Abraami bushaalloone.

//Yaafe macaafe kiino:- Halloo 11-15//
