====== 13. Yeeri Isra'eeleena'ona Tookki bi Giiti Wogo ======

{{https://api.unfoldingword.org/obs/jpg/1/en/360px/obs-en-13-01.jpg}}

Yeeri Isra'eeleena'on Ceelle baharoona bi yaabitoye gubb, barahoona Siini getteebeeti guudoch daammiye. Ebiyo Muusi micciibeeti kuchoon bi beeggiti guudone. Asheena'o Guudi baata boonoshi duukkaanoon xogiyete.

{{https://api.unfoldingword.org/obs/jpg/1/en/360px/obs-en-13-02.jpg}}

Yeeri “Taach de'a ittoshi geti gaata, ta wogoonoo ittoshi quye gaata Taatoo Yeeri taach maddebeeti, qeesheena'on, yaafeeti aagetoon tunemmo ittoshine”i'i Muusinaa Isra'eelee asheena'oyich gettiye.

{{https://api.unfoldingword.org/obs/jpg/1/en/360px/obs-en-13-03.jpg}}

Asheena'o yaafittine gommona boonoshi qelloon boonoshi qanniiti keejjinnee qemoye gubb, Doono Yeeri xeeyoona, pphaqqoona, cufoona, oogeti tiree qaarona Siini guudi toomooch kindiye. Guudoch keyo daaggeeto Muusich baachiye.

{{https://api.unfoldingword.org/obs/jpg/1/en/360px/obs-en-13-04.jpg}}

Aroochee Yeeri wogee qaaroon immona ishichi'i gettiye:- “Gibitsee showee guuchittinoochee neen kichiti, ne Nuggushoo, Doono Yeeri taane. Tayee besh bare nuggusheena'oyich goyinne maddeyaahine!”

{{https://api.unfoldingword.org/obs/jpg/1/en/360px/obs-en-13-05.jpg}}

Shahalleena'on neech shuuniyaahine! Boonoshichoo goyinne maddeyaahine! Doono Yeeri ne Nuggushoo ta, qanaatechi Nuggushoo taane; Doono Yeeri ne Nuggushoo ta shigoon duuboon ceeggaahine! Shambatee aaboon yaafeeti aaboon tunii'i quyoon batteyaahine! Shiritte qemi daggooch ne shuunemmi shuunoo bullin shuunebe! Ebiyo Shambatee aabo ne kasheemmonaa taan ne shalligiyemmi aboonane.

{{https://api.unfoldingword.org/obs/jpg/1/en/360px/obs-en-13-06.jpg}}

“Ne nihoonaa ne indeenon oogiibe! Ashoon wuxiyaahine! Shunoon maayaahine! Gaajjaahine! Asho konichi toommoochona kootoon miixeyaahine! Ashi kexon, ashi mecheen, ashicho tuneto amoonona qaatiyaahine!

{{https://api.unfoldingword.org/obs/jpg/1/en/360px/obs-en-13-07.jpg}}

Arooche Yeeri eboshi ashire getena'on gutte yalle xaqqena'o toommooch koorii'i Muusich immiye. Ebiye wotta boonoshi dabbiyemmi bare meeti geteena'onaa qociyeena'onon boonoshich immiye. Asheena'o eboshi geteena'on boonoshi ceechi gaata Yeeri diiriyemmonaa quyemmona bi tunoon boonoshich gibenikkiye. Geteena'on ceechoo boonoshi qayi gaata Yeeri boonoshin naxehe.

{{https://api.unfoldingword.org/obs/jpg/1/en/360px/obs-en-13-08.jpg}}

Wotta Yeeri boonoshi shuunemmoyich bi qaawibeeti duukaanee yawoon Isra'eeleena'oyich arichiihe. Ebiyoo danee duukkaano gettehe, ooge maccillaatoona qoodeeti gutte gatena'o biich beetina'one. Yeeri arooch bi beetoyich, maccillaatee gubb gimmo biich daaggeeto qeesheena'ochi ukkuroo baachiye.

{{https://api.unfoldingword.org/obs/jpg/1/en/360px/obs-en-13-09.jpg}}

Yeeri getoon ceechaani asho bulli dane duukaanee aaf beeti deejjee gudooch Yeerich tunemmi gijjoon debo hakkiye. Qeeshoo gijjoon guurii'i deejjee gudee toommoochaa michii beehe. Guureeti gijjee damoo uroyichi axaaxoon qerii'i Yeeri aafoochaa biin xallii beehe. Yeeri qeeshoo boonoshi tunemmoyich Muusi mano Aaroonin, wotta Aaroonichi yareena'on kaciye.

{{https://api.unfoldingword.org/obs/jpg/1/en/360px/obs-en-13-10.jpg}}

Asheena'o bulli Yeeri boonoshich immiti geteena'on ceechoyich, Yeerich baach goyinoyich, wotta bariti ashoon tunoyich de'a iyeete. Tunebaani Yeerichi getoon ceechiya de'a boonoshi iti giisheche wottoye gubb gonde axaaxoon shuneheete.

{{https://api.unfoldingword.org/obs/jpg/1/en/360px/obs-en-13-11.jpg}}

Muusi Siini guudi toommoochaa meeti qemon Doono Yeerinaa tookkii yibbaateebeehe. Ebiyooba asheena'o biin quyoon taahiyeete. Ebich Haroon waan aachoon yechii waa'i Shaahalloon nooch shuunebe ii echeheete.

{{https://api.unfoldingword.org/obs/jpg/1/en/360px/obs-en-13-12.jpg}}

Harooniyo maanjji shaahiyoona shaahalloon shuunehe. Asheena'o babberittinoona Shaahalloyich goyino yechiyeete, deejjoono deejjiyeete! Ebi boonoshi axaaxooyich Yeeri oogeton boonoshin kaarehe, aalliyeemmoyicho gabiye. Tunebaani Muusi Yeerich corootiye; Yeeriyoo bi corootoon waaye'i boonoshin aalliyoon qajjiye.

{{https://api.unfoldingword.org/obs/jpg/1/en/360px/obs-en-13-13.jpg}}

Muusi guudi toommoochee kindii'i Shaahalloon bi beegihoba , oogeton kaaree'i Yeeri aashire geteena'on bi kooriti yalle xaqqeena'on buriciye.

{{https://api.unfoldingword.org/obs/jpg/1/en/360px/obs-en-13-14.jpg}}

Aroochee Muusi ebi shaahalloon buriccii aachi toommooch shacii'i are aacon asheena'oyich uchiye. Yeeri asheena'o toommooch naxoon bi deejjitoyich meetina'o qitiyeete.

{{https://api.unfoldingword.org/obs/jpg/1/en/360px/obs-en-13-15.jpg}}

Muusi wochinnoon guudi toommooch kechii'i Yeeri asheena'on bi maariyemmon qollehe. Yeeriyoo Muusin waayee'i asheena'on maariye. Muusi tiichiti yallee xaqqeena'ochi keroon Yeeri andire yalle xaqqeena'o toommooch ashire geteena'on kooriye.

{{https://api.unfoldingword.org/obs/jpg/1/en/360px/obs-en-13-16.jpg}}

Aroochee Yeeri, Isra'eeleena'on Siini guudoche gibenikkeeti shwooch yaabiye.

//Yaafe Macaafe Kiino:- Keyi Macaafo 19-34//
