====== 10. Aashire Naxeena'o ======

{{https://api.unfoldingword.org/obs/jpg/1/en/360px/obs-en-10-01.jpg}}

Muusinaa Aaroonina Farooni waan hammiyeete. Aroochee Faroonich, “Isra'eelee Nuggushoo Doono Yeeri ‘ta asheena'on gawukkibe!’ itone” iyeete. Farooni boonoshin waayo qajjiye. Isra'eeleena'on gawukko qajjiichi beshe magge shuunoon giidoona shuuniihe!

{{https://api.unfoldingword.org/obs/jpg/1/en/360px/obs-en-10-02.jpg}}

Farooni andoo asheena'on gawukkaache getona manjjiye. Ebich Yeeri Gibitseena'o toommooch aashire naxeena'on deejjiye. Yeeri eboshi naxeena'ona Farooninaa Gibitse nuggusheena'o bullinoye beshe giidecho bi tunoon bekkiihe.

{{https://api.unfoldingword.org/obs/jpg/1/en/360px/obs-en-10-03.jpg}}

Yeeri Abbay aacon damooch shaddiye, tunebaani Farooni andoo Isra'eeleena'on gawukkaanone.

{{https://api.unfoldingword.org/obs/jpg/1/en/360px/obs-en-10-04.jpg}}

Yeeri Gibitse showoo bulli toommooch woqqeqqeena'on deejjiye. Farooni Muusi woqqeqqeena'on bi wokkiyeemmon qollehe. Woqqaqqeena'o bulliyoo qiti ciireheete. Andoo Farooni bi mulloon manjjii'i Isra'eeleena'o Gibitsee boonoshi kechemoyich gawukkon qajjiye.

{{https://api.unfoldingword.org/obs/jpg/1/en/360px/obs-en-10-05.jpg}}

Ebich Yeeri shaacciibeeti shunneena'on deejjiye. Eboshi hillooch gamoon deejjiye. Farooni Muusinaa Aarooninon ceeggii'i naxoon boonoshi neechi gaata Isra'eeleena'o Gibitsee hammo hakkemmina'o boonoshi tunoon gettiye. Muusi corootii bi geta Yeeri gameena'on Gibitse showoo bulliichee aalliihe. Tunebaani Farooni bi mulloon manjjii'i asheena'on gawukkoo qajjiye.

{{https://api.unfoldingword.org/obs/jpg/1/en/360px/obs-en-10-06.jpg}}

Ebichi hillooch Yeeri Gibitseena'ochi gijjeena'o biiye boonoshi qittemmon tuniihe. Andoo Farooni mulloon manjjii Isra'eeleena'on gawukkaanoone.

{{https://api.unfoldingword.org/obs/jpg/1/en/360px/obs-en-10-07.jpg}}

Arooche Yeeri Farooni aafoochaa tulloon shimaajj bi shakkemmon Muusich gettiye. Tulloon bi shahihoba Gibitseena'o toommooch mayiibeeti gaaboo kechiye. Tunebaani ebi mayo Isra'eeleena'o toommooch keyaanoone. Yeeri Faroonichi mulloon manjjiihe, Farooniyoo Isra'eeleena'on gawukkaanone.

{{https://api.unfoldingword.org/obs/jpg/1/en/360px/obs-en-10-08.jpg}}

Ebiyee gubb Yeeri Gibitse toommooch beeti wodde maayi colloon aalliitonaa maach daneti ashoo bullin wuxiti baderoon deejjiye. Farooniyoo Muusinaa Aarooninon ceeggii'i “Ittoshi Nuggushoo Doono Yeerichi toommooch axaaxoon shuuneto taane; ittoshinoo xuqqeto taane. Illa and hammon hakkiyote” iye. Muusiyoo Doono Yeerin qollehe. Baderoo shimaayooche bi kindoo neexehe.

{{https://api.unfoldingword.org/obs/jpg/1/en/360px/obs-en-10-09.jpg}}

Tunebaani Farooni andoon axaaxoo shuunehe, bi mulloonoo manjjiihe. Isra'eeleena'onoo gawukkaanoone.

{{https://api.unfoldingword.org/obs/jpg/1/en/360px/obs-en-10-10.jpg}}

Ebich Yeeri Gibitse toommooch gechee mattooni deejjiye. Eboshi gecheena'o baderoo yexaanoon echeti maayoon maa tongeheete.

{{https://api.unfoldingword.org/obs/jpg/1/en/360px/obs-en-10-11.jpg}}

Ebichi hillooch Yeeri keejje qemi ceenon showoon manderiihe. Gibitsena'o boonoshi kexoochee boonoshi keyaachemmi wottoon oogetoon xumehe. Tunebaani Isra'eeleena'o beeti xaa'ooch mandereyaanoone.

{{https://api.unfoldingword.org/obs/jpg/1/en/360px/obs-en-10-12.jpg}}

Eboshi yixiye naxeena'o tunetoye gubbona Farooni andoo Isra'eeleena'on gawukkaache iye. Farooni waayeyaano bi tunetoyich, Yeeri ikke ciire naxoon deejjoyich kuxxiye. Ebi naxo Farooni gaboon shaddemmone.

//Yaafe Macaafe Kiino:- Keyi Macaafo 5-10//
